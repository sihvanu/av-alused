# Networking for Web Developers   -   KONSPEKT

## From Ping to HTTP

Ping on käsk testimiseks, kas arvuti saab võrguliiklust saata ja vastu võtta ühelt aadressilt teisele. Kogu interneti liiklus on jagatud sõnumiteks, mida nimetatakse pakkideks. Pakk on lühike sõnum, mis saadetakse ühest arvutist teise kasutades nende arvutite aadresse. Ping-käsku saates võtab vastuvõtja operatsioonisüsteem selle vastu ja saadab vastuse tagasi.

Netcat on vahend, et ühendada erinevaid servereid ning käituda ise serverina. NC ühendub pordiga ja saadab sõne (*string*)  (mis näeb välja nagu HTTP päring) veebiserverisse ning seejärel server vastab.

Võrguprotokollid koosnevad mitmest kihist. Ülemine kiht on rakenduskiht (*application layer*), näiteks HTTP on rakendusprotokoll. See kiht hõlmab URL, paroole, veebilehti jne. Rakendusprotokollid põhinevad transportkihiga protokollidel (nt TCP), mis pakuvad pordinumbreid. Transportkihi protokollid põhinevad internetikihil, millega kaasnevad IP-aadressid. IP-d töötavad erineva riistvara peal (nt wifi). Iga kiht sõltub temast vahetult allpool asuvast kihist. Mõned võrguprotokollid ei sobitu kirjeldatud mudelisse, kuid kõik protokollid sõltuvad IP-st.

Programm, mis kuulab TCP-porti, ootab, et teine programm ühenduks sellesse porti. Kui see juhtub, siis kaks programmi saavad saata andmeid edasi-tagasi. Pordinumbrid eristavad  sama peremeesarvuti (*host*) erinevaid rakendusi ja sessioone. Serveril on kindlad pordid eri rakenduste jaoks, näiteks port 80 HTTP jaoks. Klient (*client*) algatab ühenduse ning kliendipool ühendub suvalise pordiga enda pool. Seejärel saab operatsioonisüsteem eristada sissetulevat liiklust vaadates selle aadresse ja pordinumbreid. Enamus süsteemides on pordid 0-1023 reserveeritud programmidele, mis käivituvad vaid administraatori poolt. Tavaliselt saab ainult üks programm kuulata määratud porti korraga. Aga kui programm käivitub, siis see saab jooksutada lõimesid (*run threads*) või alamprotsesse, mis käsitlevad sissetulevaid ühendusi pordis. Teise võimalusena saab programm käsitleda tsüklis (*loop*) mitme ühenduse vahel kõiki korraga. Server käitub sedasi, et olla võimeline käsitlema mitut ühendust korraga. Netcat ei käitu nagu server - see on pigem kuulaja, mis ainult võtab vastu ühte ühendust korraga.

Brauserid ja serverid tegelevad mitme päringuga korraga. Kui brauser laeb serverist veebilehte, siis see peab laadima palju eri faile (HTML, pildid, CSS jne). Mida rohkem brauserid/serverid seda korraga suudavad teha, seda kiiremini kuvatakse veebileht ekraanile. Selleks on mitu võimalust, kuidas programmid saavad hallata mitut ühendust korraga. Üks lihtsamaid ja vanemaid on järgmine: kui tekib uus ühendus, siis server käsib op-süsteemil jagada see kaheks. Teine võimalus kehtib uuemate serverite kohta: serverid tekitavad protsessidest või lõimedest ühise kogumi, millest igaüks saab hallata üht ühendust korraga. See on kiirem võrreldes uue ühenduse loomiseks, kuid selle miinuseks on see, et peale teatud arvu päringute haldamist hakkab süsteem aeglustuma. Kolmas võimalus on järgmine: üksainus protsess vahetab kiiresti päringute haldamist, kui need vabanevad.


## Names and Addresses

IP-aadressi kasutatakse selleks, et määrata kindel sihtkoht internetis, enamasti kindel arvuti. Iga sõnum, mis internetis liigub (nt e-mail, ping), jagatakse pakkidesse ning igal pakil on selle arvuti IP-aadress, kust sõnum tuli ja kuhu läheb.

*Host* on arvuti internetis. Ühenduse lõpp-punktid on kaks arvutit või programmi, mis suhtlevad üle ühenduse.

Käsku "ping" ```ping eesti.ee``` kasutades peab see kõigepealt üles otsima hosti IP-aadressi enne, kui see saab ping-sõnumi saata.

Hostinimi tõlgitakse IP-aadressid DNS (*Domain Name System*) kaudu. DNS on ülemaailmne võrguinfo kataloog, mis säilitab erinevaid andmeid, kuid kõige tuntum on *A record* (A tähendab aadressi). A kaardistab nime (nt www.google.com) IPv4 aadressiks. Klientprogrammid nagu veebibrauserid otsivad neid andmestikke, et leida veebisaidi või võrgu aadress. Veebisaidi looja peab üles seadma DNS-i kirje, et kasutajad pääseksid saidile nime kaudu. See tähendab, et domeeninimi tuleb registreerida. Kui DNS läheb maha, siis enamus kasutajaid ei saa saidile enam ligi. DNS-domeene kasutatakse ka HTTP turvalisuse jaoks, sh SSL-i krüpteerimine ja küpsiseprivaatsus. DNS-i kliendikood (*resolver*) on ehitatud iga operatsioonisüsteemi sisse. Programmid nagu NC ja ping ning ka veebibrauserid saavad seda kasutada.

Hosti käsk (*host command*) ```host eesti.ee``` on baastööriist, et otsida DNS-st kirjeid. See käsk esitab päringu operatsioonisüsteemi võrgule, mis tavaliselt lõppeb sellega, et saadetakse päring misiganes DNS-i serverile, mis on seadistatud saatja arvutil kasutama.

"Host"-le sarnane tööriist on ```dig```, mis pakub samalaadset infot, aga rohkem tehnilisemat laadi. ```host``` näitab rohkem inimesele loetavamat infot inglise keeles. ```dig``` näitab sama infot, mis on rohkem loetavat skriptidele ja on sarnasem sellele, kudias seda infot talletatakse DNS-i serveri *configuration file*-s.

DNS-i kirjeid on väga palju erinevaid. CNAME kirjet kasutatakse aliaste tegemiseks ühest nimest teise. See tähendab, et üks nimi on alias ja teine on ametlik nimi. AAAA kirje on samaväärne IPv6-ga ehk see on lihtsalt IPv6 aadress. NS-kirje on DNS-i nimiserver. Kindla domeeni NS-kirje näitab, mis DNS serveritel on selle domeeni info. DNS on jaotatud kataloog. Üle maailma on mitmeid põhiservereid (*root server*), mis suunavad päringud ülemise leveli domeeniserveritesse, nt .com, mis omakorda suunab päringud kindlate domeenide serveritesse. See tähendab, et ükski DNS-server ei pea teadma kõikide nimede ja domeenide kirjeid. Kindla domeeni kirjed, nt A-kirje, on leitab selle domeeni autoriteetsetest nimiserveritest. *Resolver* suhtleb lähedalasuva vahemälu-DNS-serveriga (*caching DNS server*). Kodukasutaja jaoks võib see olla kohalik koduruuter või hästitunud DNS-server nagu Google Public DNS. Kui vastuvõttev server saab kliendilt päringu, siis esmalt konsulteerib kohaliku vahemäluga (*local cache*). Kui vahemälu ei tea, mis kirjega on tegu, siis vahemälu-server lahendab päringu tagasipöörduvalt ehk edastab selle sobivatesse nimiserveritesse - esmalt *root server*-sse, seejärel ülemise leveli domeenile ja siis madalama leveli domeenile kuni lõpuks saab vastuse tagasi. Seejärel see hoiustab seda tulemust oma vahemälus, et ei peaks sama päringut uuesti jooksutama iga kord, kui otsida nt google.com vms. Lõpuks saab lõpptulemuse tagasta kliendile. Samas võib vahemälus hoiustamine põhjustada probleeme. Kui tahta oma saiti liigutada ühelt IP-aadressilt teisele ja mõnel DNS-il on vahemälus vana aadress, siis klient, kes kasutab vahemälu, näeb vana aadressi. Sellise probleemi vältimiseks on DNS-i kirjetel TTL (*time to live*), mis ütleb, kui kaua saab seda vahemälus hoiustada (nt 60 s).

Domeeninimed on vajalikud HTTP mitmetele lisadele, näiteks küpsise turvalisus ja SSL. Üksik veebiserver saab hallata päringuid mitmelt saidilt, mis teeb vahet domeeninimedel. Selle tõttu on HTTP-päringutel hostipäis (*host header*). Veebiserverile peab ütlema, mis hosti nimega(domeeninimega) soovid suhelda. Hostipäis on vajalik HTTP-päringute jaoks. Kui veebiäpp salvestab küpsise, siis see küpsis seadistatakse kindlale domeeninimele. SSL-krüpteeringu sertifikaadid seatakse kindlatele domeenidele. Liikluse krüpteerimine brauseri ja serveri vahel aitab ära hoida vahelolevatel võrkudel lugeda privaatset infot. Samuti aitab see kasutaja brauselt ära tunda, et sait, millelt infot saame, on tegelikult ka see sait, mida kasutame.

Kaks peamist interneti protokolli kasutusel on v4 ja v6. v4 on vanem, mida kasutab suurem osa internetiliiklusest tänapäeval.IPv4 aadress koosneb 4 arvust. iga arv on 1 bait ehk 8 bitti - nende väärtus võib olla 0-255.
